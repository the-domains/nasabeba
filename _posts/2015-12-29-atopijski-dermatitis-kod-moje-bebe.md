---
inFeed: true
hasPage: true
inNav: true
inLanguage: null
starred: false
keywords: []
description: Solidarišem se sa svim roditeljima koji se bore sa istim problemom.
datePublished: '2016-01-01T12:13:00.115Z'
dateModified: '2016-01-01T12:12:52.909Z'
title: Atopijski dermatitis kod moje bebe.
author: []
sourcePath: _posts/2015-12-29-atopijski-dermatitis-kod-moje-bebe.md
published: true
authors: []
publisher:
  name: null
  domain: null
  url: null
  favicon: null
url: atopijski-dermatitis-kod-moje-bebe/index.html
_type: Article

---
Luka u prva dva meseca puno bljuckao, umeo je da se ispovraća noću po sebi tako da natopi i bodi i pokrivač i posteljinu... u nekim momentima sam bila očajna, ali sad vidim da je to samo iritirajuće, da ima gorih stvari. 

Zbog tog bljuckanja je portikla postala zvanično deo svake odevne kombinacije, ali nisam imala dovoljno onih na kopčanje sa strane preko drikera, pa sam mu klasične na vezivanje samo prislanjala oko vrata jer je voleo da ih vuče pa da se ne povredi. Jednom prilikom, pred onaj prvi pregled privatno, primetila sam da ima crvene štrafte po vratu i povezala to sa povlačenjm portikli, jer je ličilo na oderotine. Mazala sam mu vrat jekodermom i pantenolom, povremeno, a povremeno posipala bebi puderom jer se ojedao ispod brade zbog bljuckanja. Međutim, dr nam je na pregledu rekla da to nisu oderotine već suva koza i da će, nažalost, preći u ekcem. Inače, par dana pre toga smo bili u domu zdravlja i dr nije nista rekla za vrat, samo ga je poslušala i to je to. Jako površan pristup i sada mi je žao što nismo odmah išli privatno... Elem, dobili smo preporuke za negu i zaista, nekoliko dana kasnije se koža još više zacrvenela i očigledno upalila. I od tada počinje naša muka, dete ne može da spava od svraba, budi se, plače... problem rešavamo jednom turom terapije kortikosteroidima, a onda nastavljamo intenzivnom negom. Ali, 3 nedelje kasnije, ponovo se pojavljuje nakon par noći znojenja. Nakon izbijanja na vratu, počinje da divlja i širi se po stomaku i leđima. Izgleda da je to problem sa kojim ćemo se boriti još neko vreme :( mnogo mi teško pada kad mu vidim tako crvenu i upaljenu kožu.

Ovo izbijanje smo primirili običnim belim vazelinom, Linola kupkom, pantenolom (mast) i Lipikar-om. Kortikosteroide smo ipak morali da primenimo na vratu jer mu je smetalo da spava, ali su leđa i stomak prevelike površine za taj lek. Srećom, prošlo je uz navedenu negu. 

Iako je naslov atopijski dermatitis, ja nemam rešenje, niti ništa novo da napisem na tu temu, samo sam podelila naše iskustvo. Možda nekome pomogne da ranije prepozna i ne pomisli kao ja da je u pitanju iritacija. Da smo ranije negovali intenzivnije, možda ne bi buknulo... Dakle, solidarišem se sa svim roditeljima koji se bore sa istim problemom.
![](https://the-grid-user-content.s3-us-west-2.amazonaws.com/985d5df4-4100-47e4-b280-df9ba497f6f8.jpg)