---
inFeed: true
hasPage: true
inNav: true
inLanguage: null
starred: false
keywords: []
description: Sa tri meseca i kusur dana Luka je jedne večeri imao napad kolika koji je uzbudio komšiluk.
datePublished: '2016-01-01T12:08:35.329Z'
dateModified: '2016-01-01T12:08:07.319Z'
title: Naš mali Lav je zvanično ljuta beba.
author: []
sourcePath: _posts/2015-12-29-nas-mali-lav-je-zvanicno-ljuta-beba.md
published: true
authors: []
publisher:
  name: null
  domain: null
  url: null
  favicon: null
url: nas-mali-lav-je-zvanicno-ljuta-beba/index.html
_type: Article

---
Sa tri meseca i kusur dana Luka je jedne večeri imao napad kolika koji je uzbudio komšiluk toliko da je komšinica lupala o zid, a sutradan kada smo se sreli u šetnji pitala je "Da li je sve redu s njim", tim rečima.  

Malo je reći da smo i mm i ja poludeli, ali se susret završio ipak prijateljski jer je njen muž smireno priskočio. Ipak, mene je to do te mere potreslo da sam od tog dana na svaki bebin zvuk skakala i dizala ga u ruke, a ni to ne bi bilo strašno da je pomagalo u svim situacijama. Međutim nije, Luka je beba koja reaguje nekom vrstom vriska na sve, raduje se glasno, plače glasno, negoduje glasno, guguče, jednostavno grlat je. Osim toga, usadili su mi nekog crva, pa sam nagovorila muža da odemo kod privatnog pedijatra, možda dete stvarno nešto boli. U svoju odluku sam bila sigurna kada sam izguglala maminu prijateljicu pedijatra koja je mene ponekad lečila i videla da radi na 10 min peške od nas. To je bio neki znak.

Na pregledu, draga dr ga je ispregledala od nožnih prstiju do temenjače, a što mi se najviše svidelo, započela je pregled razgovorom sa njim gde je on odgovarao na njena pitanja gugutanjem, a potom ga je ona skidala i redom pregledala. Dovoljno dugo je sve trajalo pa je prisustvovala svim njegovim promenama raspoloženja, te mi je na kraju rekla "Sad je meni jasno zašto si ti toliko smršala.", a zaista jesam. "Imate jednu naprednu lepu bebu, ali mu je narav sačuvaj bože, to se zove ljuta beba.".
![](https://the-grid-user-content.s3-us-west-2.amazonaws.com/a837e43b-8105-46aa-84eb-3d8dd9868a5b.jpg)